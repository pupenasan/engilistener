# Система визначення стану обладнання за звуком

Діагностика стану обладнання є одним із ключових завдань технічного обслуговування на виробничих підприємствах. Вчасне виявлення несправності або ненормальної роботи механізмів дає можливість робити предиктивне обслуговування. Сьогодні великої популярності набрали методи виявлення аномалій з використанням машинного навчання та хмарних технологій. Системи IoT надають рішення щодо збору даних в реальному часі з різноманітних датчиків, зокрема вібрації, струму, температури та подальшого прогнозування за їх показами. Також починають набирати популярності акустичного аналізу установок, який передбачає запис та наліз звуку з промислових установок. Так, наприклад, український стартап A-gnostcis розробив власне рішення  (http://www.a-gnostics.com/di-agnostics.html) яке дозволяє записувати та аналізувати дані двигунів з використанням смартфону та відповідного застосунку, що зв'язується з хмарними сервісами. Такий підхід надає можливість обслуговуючому персоналу періодично робити перевірку конкретних приводів. Для перевірки обладнання в режимі 24/7 необхідно передбачити нижній рівень системи, що буде збирати акустичні дані у необхідні моменти часу, та відправляти їх у хмарний сервіс для навчання та аналізу.

Нижній рівень системи (надалі Edge-рівень) повинен включати:

- вузли отримання звуку ("розумні мікрофони")  
- IoT-шлюз, що з одного боку комунікує з хмарними сервісами, а з іншого з вузлами отримання звуку  
- мережа датчиків, що з'єднує вузли з IoT-шлюзами
- додаткові IoT-пристрої: датчики, інші пристрої 
- мережа для клієнтських застосунків та HMI 

Edge-рівень повинен виконувати наступні функції:

- періодично або за запитом записувати звук з місця розміщення двигунів або іншого механічного обладнання і передавати їх на IoT-шлюз по мережі датчиків

- зберігати (буферизувати) звукові файли в IoT-шлюз на невеликі проміжки часу
- вимірювати іншу доступну інформацію за можливості, наприклад стан включеності, струми, вібрацію і т.п.  
- відправляти дані (звукові файли та додаткову інформацію) на хмарний сервіс, наприклад di-agnostics
- отримувати результати аналізу на аномалії від сервісу
- надавати всю доступну інформацію через локальний API
- надавати всю доступну інформацію через вбудований WEB HMI
- сигналізувати про аномалії простими індикативними засобами та сервіси ботів

 Вимоги до реалізації:

- застосунки для IoT-шлюза на Node-RED для можливості легкої адаптації під потреби замовника